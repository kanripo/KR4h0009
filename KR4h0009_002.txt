# -*- mode: mandoku-view; -*-
#+TITLE: 河嶽英靈集
#+DATE: 2015-09-11 21:26:25.077771
#+PROPERTY: ID KR4h0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0386-002河嶽英靈集-集下.
<pb:KR4h0009_SBCK_002-1a>¶
河嶽英靈集下¶
　　　　　　　唐丹陽進士殷　璠　集¶
　崔署¶
　　署詩多歎詞要妙清意悲凉送别登樓俱¶
　　堪淚下¶
　　　𪧐大通和尚塔敬贈如闍梨廣心長孫¶
　　　錡二山人¶
支公巳寂滅塔影山上古更有眞僧來道塲救¶
諸苦一承微妙法寓𪧐清浄土身心能自親色¶
相了無取森森松映月漠漠雲近戸雲外飛電¶
<pb:KR4h0009_SBCK_002-1b>¶
明夜來前山雨然燈見棲鴿作禮聞信鼓晚霽¶
南軒&KR0271;秋華淨天宇願言長出丗謝爾及申甫¶
　　　頴陽東溪懷古¶
靈溪氛霧歇皎鏡清心顔空色不映水秋聲多¶
在山丗人乆踈曠萬物皆自閑白鷺寒更浴孤¶
雲晴未還昔時譲王者此地閉玄𨵿無以躡高¶
歩凄凉岑壑間¶
　　　途中晚發¶
晩霽長風裏勞歌赴逺期雲輕歸海疾月滿下¶
山遲旅望因高盡鄕心遇物悲故林逶不見還¶
<pb:KR4h0009_SBCK_002-2a>¶
在落花時¶
　　　送薛據之宋州¶
無媒嗟失路有道亦乗流客處不堪别異鄕應¶
共愁我生早孤賤淪落居此州風土至今憶山¶
河皆昔遊一從文章士兩京春復秋君去問相¶
識幾人今白頭¶
　　　早發交崕山還太室作¶
東林氣微白寒鳥急高翔吾亦自兹去北山歸¶
草堂杪冬正三五日月遥相望肅肅過頴上曨¶
曨辨少陽川氷生積雪野火出枯桑獨往路難¶
<pb:KR4h0009_SBCK_002-2b>¶
盡窮隂人易傷傷此無衣客如何蒙雨霜¶
　　　登水門樓見亡友張真期題望黃河作¶
　　　因以感興¶
吾友東南美昔聞登此樓人隨川上去書在壁¶
中留嚴子好真隱謝公耽逺遊清風&KR0004;作頌暇¶
日復消憂時與交友古跡隨山水幽巳孤蒼生¶
望坐見黃河流流落年將晩悲凉物巳秋天高¶
不可問掩泣赴行舟¶
　王灣¶
　　灣詞翰早著爲天下所稱最者不過一二¶
<pb:KR4h0009_SBCK_002-3a>¶
　　遊吳中作江南意詩云海日生殘夜江春¶
　　入舊年詩人巳來少有此句張燕公手題¶
　　政事堂毎示能文令爲楷式又搗衣篇云¶
　　月華照杵空隨妾風響傳砧不到君所有¶
　　衆製咸𩔖若斯非張蔡之未曾見也覺顔¶
　　謝之彌逺乎¶
　　　晚春詣蘇州敬贈武貟外¶
蘇臺憶季常飛棹歷江鄕持此功曹掾㓜稱華¶
省郎貴門生禮樂明代秉文章嘉郡位先進洪¶
儒名重揚爰從姻婭貶豈失忠信防萬里汗馬¶
<pb:KR4h0009_SBCK_002-3b>¶
足十年暌鳳翔廻遷翼元聖入拜佇惟良别業¶
對南浦羣書滿北堂意深投客盛才重接筵光¶
陋學叨鈆簡弱齡詞翰場神馳勞舊國顔展利¶
殊方際晚雜氛散殘春衆物芳烟和踈樹滿雨¶
續小江長旅拙感成慰通賢顧不&KR0111;從來琴曲¶
罷開匣爲君張¶
　　　哭&KR0024;闕亾友綦毋學士¶
明代資多士儒林得異材書從金殿出人向玉¶
墀來詞學張平子風儀禇彦囘崇儀希上德近¶
侍接元台&KR0494;契心期早今遊宴賞陪屢遷君擢¶
<pb:KR4h0009_SBCK_002-4a>¶
桂分尉我從梅忽遇乗軺客云傾構厦材泣爲¶
洹水化嘆作太山頽兾善&KR0004;將尉㝷言半始猜¶
位聮情易感交宻痛難裁逺日寒旌暗長風古¶
挽哀寰中無舊業行處有新苔反哭魂猶&KR0009;終¶
䘮子尚孩葬田門吏給墳木路人栽&KR0205;&KR0165;悲成¶
往俄傳寵令廻玄經貽石室朱紱耀泉臺地古¶
春長閉天明夜不&KR0271;登山一臨哭揮淚滿蒿萊¶
　　　晩夏馬嵬&KR0056;叔池亭即事&KR0009;京都一二¶
　　　知已¶
忝職畿甸淹濫陪時俊後才輕䇿疲劣勢薄常¶
<pb:KR4h0009_SBCK_002-4b>¶
駈走牽役勞風塵秉心在嵓藪宗賢開别業形¶
勝代希偶竹繞清渭湄泉流白渠口逡廵期賞¶
㑹揮忽變星斗逮此乗務閑因而訪幽叟入來¶
殊景物行得洗紛垢林靜秋色多潭深月光厚¶
盛香蓮近坼新味𤓰&KR0004;剖滯拙懷隱論書之&KR0009;¶
良友¶
　　　奉使登終南山¶
常愛南山遊因而盡原隰數朝至林嶺百&KR0775;登¶
嵬岌石狀馬經窮苔色歩緣入物竒春貌改氣¶
逺天香集虚洞䇿杖鳴低雲拂衣濕𠋣嵓見廬¶
<pb:KR4h0009_SBCK_002-5a>¶
舎人戸欣拜揖問姓矜勤勞示心教澄習玉英¶
時共飯芝草爲余拾境絶人不行潭深鳥空立¶
一乗從此授九轉兼是給辭處&KR0002;輕飛憇來唯¶
吐吸閑襟超已勝廻路倐而及烟色松上深水¶
流山下急漸平逢車&KR0016;向晚睨城邑峰在野趣¶
繁塵飄䆠情濕辛苦乆爲吏榮進何𡚶執日暮¶
懷此山悠然賦斯什¶
　　　奉同賀監林月清酌¶
華月當秋滿朝軒假興同淨林新霽入規院小¶
凉通碎影行筵裏揺花落酒中清宵照然意併¶
<pb:KR4h0009_SBCK_002-5b>¶
此𦔳文雄¶
　　　江南意¶
南國多新意東行伺早天潮平兩㟁失風正一¶
㠶懸海日生殘夜江春入舊年從來觀氣象惟¶
向此中偏¶
　　　觀挿筝¶
虚室有秦筝筝新月復清絃多弄委曲柱促語¶
分明曉怨凝繁手春嬌入慢聲近來惟此樂傳¶
得美人情¶
　　　閠月七日織女¶
<pb:KR4h0009_SBCK_002-6a>¶
耿耿曙河微神仙此夜稀今年七月閠應得兩¶
廻歸¶
　祖詠¶
　　詠詩剪刻省靜用思尤苦氣雖不高調頗¶
　凌俗至如霽日園林好清明烟火新亦可¶
　　稱爲才子也¶
　　　古意二首¶
楚王竟何去獨自留巫山偏使丗人見迢迢江¶
水間駐舟春潭裏誓願拜靈顔夢寐覩神女金¶
沙鳴珮環閑艶絶丗姿令人氣力微含𥬇黙不¶
<pb:KR4h0009_SBCK_002-6b>¶
語化作朝雲飛¶
　　　其二¶
夫差日&KR0075;放舉國求妃嬪自謂得王寵代間無¶
美人碧羅象天閣坐輦乗芳春宫女數千&KR0016;常¶
遊江水濵年深玉顔老時薄花粧新拭淚下金¶
殿嬌多不顧身生前妬歌舞死後同&KR0069;塵塚墓¶
令人哀哀於銅雀臺¶
　　　遊蘇氏别業¶
别業本幽處到來生隱心南山當戸牖灃水映¶
園林竹覆經冬雪庭昏未夕隂寥寥人境外閑¶
<pb:KR4h0009_SBCK_002-7a>¶
坐聽春禽¶
　　　清明宴司勲劉郎中别業¶
田家復近臣行樂不違親霽日園林好清明烟¶
火新以文常㑹友唯德自成鄰池照䆫隂晩杯¶
香藥味春簷前花覆地竹外鳥窺人何必桃源¶
裏深居作隱淪¶
　　　𪧐陳留李少府㕔作¶
相知有叔&KR0056;訟簡夜彌清旅泊倦愁臥空堂聞¶
曙更風簾搖燭影秋雨帶䖝聲歸思那堪&KR0003;悠¶
悠恨洛城¶
<pb:KR4h0009_SBCK_002-7b>¶
　　　終南望餘雪作¶
終南隂嶺秀積雪浮雲端林表明霽色城中增¶
暮寒¶
盧象¶
　　象雅而平素有大體得國士之風&KR0494;在校¶
　　書名充秘閣其靈越山最秀新安江甚清¶
　　盡東南之數郡¶
　　　家叔徴君東溪草堂二首¶
&KR0271;山十餘里青壁森相𠋣欲識堯時天東溪白¶
雲是雷聲轉幽壑雲氣香流水澗影生䖝蛇嵓¶
<pb:KR4h0009_SBCK_002-8a>¶
端翳檉梓大道終不易君恩曷能已鶴羡無老¶
時龜言攝生理浮年𥬇六甲元化潜一指未暇¶
掃雲梯空慙阮家子¶
　　　其二¶
今朝共遊者得性閑未歸已到仙人家莫驚鷗¶
鳥飛水深嚴子釣松挂巢父衣雲氣轉幽寂溪¶
流無是非名理未足羡腥臊詎所稀自惟&KR0018;貞¶
意何歲當食薇¶
　　　送綦毋潜¶
夫君不得意本自滄海來高足未云騁虚舟空¶
<pb:KR4h0009_SBCK_002-8b>¶
復廻淮南楓葉落㶚㟁桃花&KR0271;岀處暫爲間沉¶
浮安系哉如何天覆物還遣丗遺才欲識秦將¶
漢嘗聞王與裴離筵對寒食别雨乗春雷㑹有¶
辟書至荷衣莫漫裁¶
　　　送祖詠¶
田家宜伏臘歲晏子言歸石路雪&KR0004;下&KR0189;村雞¶
共飛東原多烟火北澗隱寒輝滿酌野人酒倦¶
聞隣女機胡爲因樵採幾日罷朝衣¶
　　　贈程秘書¶
客自&KR0302;陽來吐音&KR0002;鳴鳳孤飛畏不偶獨立誰¶
<pb:KR4h0009_SBCK_002-9a>¶
見用忽從披&KR0260;中召入承明宮聖人借顔色言¶
事無不通慇懃拯&KR0058;庶感激論諸公將相猜賈¶
誼圖書歸馬融顧今乆寂寞一歲麒麟閣且共¶
歌太平勿嗟名宦薄¶
　　　贈張均貟外¶
公門丗業昌才子冠裴王出自平津邸還爲吏¶
部郎神仙餘氣色列宿𦔳輝光夜在南宫静朝¶
移北禁長時人窺氷鏡明主賜衣裳翰苑飛鸚¶
鵡天池侍鳳凰承欣儔日顧未紀後時傷去去¶
圖南逺微才幸不忘(未紀一作未記)¶
<pb:KR4h0009_SBCK_002-9b>¶
　　　追凉歷下古城西北隅此地有清泉喬¶
　　　木¶
謝眺出華省王祥貽佩刀前賢眞可慕衰疾意¶
空勞貞悔不自卜遊隨共爾曹未能齊得䘮時¶
復誦離騷閑隂七賢地醉飡三士桃蒼苔虞舜¶
井喬木古城壕漁父偏相狎堯年不可逃蟬鳴¶
秋雨霽雲白曉山高咫尺傳𩀱鯉吹嘘勿一毛¶
故人皆得路誰肯念同&KR0129;¶
　李嶷¶
　　嶷詩鮮浄有規矩其少年行三首詞雖不¶
<pb:KR4h0009_SBCK_002-10a>¶
　　多翩翩然佚氣在目也¶
　　　林園秋夜作¶
林臥避殘暑白雲長在天賞心旣如醉對酒非¶
徒然月色徧秋露竹聲兼夜泉凉風懷䄂裏兹¶
意與誰傳¶
　　　淮南秋夜呈同僚¶
天净河漢高夜閑砧杵發清秋忽如此離恨應¶
難歇風亂池上萍露光竹間月與君共遊處勿¶
作他鄕别¶
　　　少年行三首¶
<pb:KR4h0009_SBCK_002-10b>¶
十八羽林郎戎衣侍漢王臂鷹金殿側挾彈玉¶
輿𠊓馳道春風起陪遊出建章¶
　　其二¶
侍獵長楊下承恩更射飛塵生馬影㓕箭落雁¶
行稀薄霧隨天仗聮翩入𤨏闈¶
　　　其三¶
玉劒膝邊橫金杯馬上傾朝遊茂陵道夜𪧐鳳¶
凰城豪吏多猜忌母勞問姓名¶
　閻防¶
　　防爲人好名博雅其警䇿語多眞素至如¶
<pb:KR4h0009_SBCK_002-11a>¶
　　&KR0189;庭何所有老樹半空腹又熊梐庭中樹¶
　　龍蒸棟裏雲皎然可信也¶
　　　晚秋石門禮拜¶
輕䇿凌絶壁招提謁金仙舟車無遊徑崕嶠乃¶
属天躑躅淹&KR0628;景夷猶望新絃石門變暝色谷¶
口生人烟陽雁呌平楚秋風急寒川馳暉苦代¶
謝浮脆暫貞堅永欲臥丘壑息心依&KR0394;筵誓將¶
歷刼願無以物外牽¶
　　　𪧐㟁道人精舎¶
早歲參道風放情巳寥廓重經因息侶遂果嵓¶
<pb:KR4h0009_SBCK_002-11b>¶
中諾歛迹辭人間社門守寂寞秋風剪蘭蕙霜¶
氣冷淙壑山牖見然燈竹房聞搗藥願言捨塵¶
事所趣非龍蠖¶
　　　夕次鹿門山作¶
龐公嘉遁所浪迹難&KR0503;攀浮舟瞑始至抱杖&KR0147;¶
自閑𩀱闕&KR0271;鹿門百谷集珠灣噴薄湍上水舂¶
容漂裏山進原不足險梁&KR0676;未成艱我行自中¶
春仲夏鳥綿蠻蕙草色巳晩客心殊未還逺遊¶
非避地訪道愛童顔安能絢機巧争奪錐刀間¶
　　　百丈溪新理茅茨讀書¶
<pb:KR4h0009_SBCK_002-12a>¶
浪迹棄人丗還山自幽獨始𠊓巢由蹤吾其𫉬¶
心曲&KR0189;庭何所有老樹半空腹秋蜩鳴北林暮¶
鳥穿我屋栖遲樂遵渚恬曠寡所欲開卦推盈¶
虚散帙改節目養閑度人事逹命知止足不學¶
東國儒俟時勞代輻¶
　　　與永樂諸公泛黃河作¶
烟深載酒入但覺暮川虚映水見山火鳴榔聞¶
夜漁愛兹山水趣忽與人丗踈無暇燃官燭中¶
流有望舒¶
<pb:KR4h0009_SBCK_002-12b>¶
¶
河嶽英靈集卷終¶
