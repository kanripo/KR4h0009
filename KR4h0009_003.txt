# -*- mode: mandoku-view; -*-
#+TITLE: 河嶽英靈集
#+DATE: 2015-09-11 21:26:25.118596
#+PROPERTY: ID KR4h0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0386-003河嶽英靈集-集中.
<pb:KR4h0009_SBCK_003-1a>¶
河嶽英靈集中¶
　　　　　　　唐丹陽進士殷　璠　集¶
　岑參¶
　　參詩語竒體峻意亦造竒至如長風吹白¶
　　茅野火燒枯桑可謂逸才又山風吹空林¶
　　颯颯如有人宜稱幽致也¶
　　　終南𩀱峯草堂作¶
歛跡歸山田息心謝時軰晝還草堂卧但與𩀱¶
峯對興來恣佳遊事惬符勝槩著書高窓下日¶
夕見城内曩爲世人誤遂&KR0018;平生愛乆與林壑¶
<pb:KR4h0009_SBCK_003-1b>¶
辭及來杉松大偶兹近精廬數預名僧㑹有時¶
逐漁樵永日不冠帶崕口上新月石門破蒼藹¶
色向羣木深光揺一潭碎&KR0225;懷鄭生谷頗憶嚴¶
子瀬勝事獨可追斯人邈千載¶
　　　終南雲際精舎㝷法澄上人不遇歸高¶
　　　冠東潭石淙秦嶺微雨作貽友人¶
昨夜雲際𪧐適從西嶺廻不見林中僧微雨潭¶
上來諸峰皆晴翠秦嶺獨不開石鼓有時鳴秦¶
王安在哉水潨斷山口吼沬相喧豗噴壁四時¶
雨𠊓村終日雷北瞻長安道日夕坐塵埃若訪¶
<pb:KR4h0009_SBCK_003-2a>¶
張仲蔚衡門應蒿萊¶
　　　戲題𨵿門¶
來亦一布衣去亦一布衣羞見𨵿城吏還從舊¶
路歸¶
　　　觀釣翁¶
扁舟滄浪叟心與滄浪清不自道鄕里無人知¶
姓名朝從灘上飯暮向蘆中𪧐歌竟還復歌手¶
持一竿竹竿頭釣&KR0093;長丈餘鼔栧乗流無定居¶
世人那得解深意此翁取適非取魚¶
　　　戎葵花歌¶
<pb:KR4h0009_SBCK_003-2b>¶
昨日一花開今日一花開今日花正好昨日花¶
巳老始知人老不如花可惜落花君莫掃人生¶
不得長少年莫惜牀頭沽酒錢有錢向酒家(君/不)¶
見戎葵花¶
　　　&KR0367;師東與韓樽同訪景雲暉上人即事¶
山隂老僧解楞伽頴陽歸客逺相過烟深草濕¶
昨夜雨雨後秋風度漕河空山終日塵事少平¶
郊遠見行人小尚書磧上黃昏鐘别駕渡頭一¶
歸鳥¶
　　　春夢¶
<pb:KR4h0009_SBCK_003-3a>¶
洞房昨夜春風起遥憶美人湘江水枕上片時¶
春夢中行盡江南數千里¶
　崔顥¶
　　顥年少爲詩名䧟輕薄晩節忽變常體風¶
　　骨凛然一窺塞垣&KR0003;盡戎旅至如殺人遼¶
　　水上走馬漁陽歸錯落金鎻甲蒙茸貂䑕¶
　　衣又春風吹淺草獵騎何翩翩挿羽兩相¶
　　顧鳴弓上新絃可與鮑昭並駈也¶
　　　贈王威古¶
三十羽林將出身常事邊春風吹淺草獵騎何¶
<pb:KR4h0009_SBCK_003-3b>¶
翩翩挿羽兩相顧鳴弓上新絃射麋入深谷飮¶
馬投&KR0189;泉馬上共傾酒野中&KR0147;割鮮相看未及¶
飮雜虜㓂幽燕烽火去不息胡山高際天長駈¶
救東北戰解城亦全報國行赴難古來皆共然¶
　　　古遊俠呈軍中諸將¶
少年&KR0018;膽氣好勇復知機杖劒岀門去孤城逢¶
合圍殺人遼水上走馬漁陽歸錯落金鎻甲蒙¶
茸貂䑕衣還家且行獵弓矢速如飛地迥鷹犬¶
疾草深狐兎肥腰間帶兩綬轉盻生光輝顧謂¶
今日戰何如隨建威¶
<pb:KR4h0009_SBCK_003-4a>¶
　　　送單于裴都護¶
征馬去翩翩秋城月正圎單于莫近塞都護欲¶
回邊漢驛通烟火胡沙乏水泉功成須獻捷未¶
必去經年¶
　　　江南曲¶
君家定何處妾住在橫塘停船暫借問或可是¶
同鄕¶
　　　贈懷一上人¶
法師東南秀丗實豪家子削髮十二年誦經峨¶
眉裏自此照羣蒙卓然爲道雄觀生盡歸妄悟¶
<pb:KR4h0009_SBCK_003-4b>¶
有皆成空洗意無衆染苦心歸妙宗一朝勑書¶
至召入承明宫&KR0003;法金殿裏焚香清禁中傳燈¶
遍都邑杖錫遊王公天子揖妙道群僚趨下風¶
我本法無着時來出林壑因心得化域隨病皆¶
與藥上啓黃屋心下除蒼生縳一從入君門&KR0003;¶
法無朝昏帝作轉輪主師爲持戒尊軒風洒甘¶
露佛雨生慈根但有㓕度理而無開濟恩復聞¶
江海曲好殺成風俗帝曰我上人爲除羶腥欲¶
是日發西秦東南至蘄春風將衡桂椄地與吳¶
楚鄰舊少清信士實多漁獵人一聞吾師至捨¶
<pb:KR4h0009_SBCK_003-5a>¶
網江湖濵作禮懴前惡潔誠期後因因成日旣¶
乆事濟身不守更出淮楚間復來荆河口荆河¶
馬&KR0056;岑兹地近道林入講鳥常狎坐禪獸不侵¶
都非緣未盡曾是教所任故我一來事永永微¶
妙音竹房見衣鉢松宇清身心早悔業志淺晩¶
成計可㝷善哉逹公義清浄如黃金¶
　　　定襄陽郡獄¶
我在河東時使往定襄里定襄諸小兒諍訟紛¶
城市長老莫敢言太守不能理謗書盈几案文¶
墨相塡委牽引肆中翁追呼田家子我來折此¶
<pb:KR4h0009_SBCK_003-5b>¶
獄師聽辨疑似小大必以情未嘗施鞭箠是時¶
三月暮遍野農桑起里巷鳴春鳩田園引流水¶
此鄕多雜俗戎夏殊音㫖顧問邊塞人勞情曷¶
云巳¶
　　　遼西¶
燕郊芳歲晩殘雪凍邊城四月青草合遼陽春¶
水生胡人正牧馬漢將日徴兵露重寳刀濕沙¶
虚金甲鳴寒衣着巳盡春服誰爲成&KR0009;語洛陽¶
使爲傳邊塞情¶
　　　孟門行¶
<pb:KR4h0009_SBCK_003-6a>¶
黃雀衘黃花翩翩𠊓簷𨻶本擬報君恩如何返¶
彈射金罍美酒滿坐春平原愛才多衆賓滿堂¶
盡是忠義士何意得有讒䛕人䛕言翻覆那可¶
道能令君心不自保北園新栽桃李枝根株未¶
固何轉移成隂結子君自取&KR0002;問𠊓人那得知¶
(一作/借問)¶
　　　霍將軍篇¶
長安甲第高入雲誰家居住霍將軍日晚朝廻¶
擁賔從路𠊓揖拜何紛紛莫言炙手手可&KR0623;須¶
&KR0119;火盡&KR0069;亦㓕莫言貧賤即可欺人生富貴自¶
<pb:KR4h0009_SBCK_003-6b>¶
有時一朝天子賜顔色丗上悠悠應自知¶
　　　雁門胡人歌¶
高山代郡接東燕雁門胡人家近邊解放胡鷹¶
逐塞鳥能將代馬獵秋田山頭野火閑多燒雨¶
裏孤峰濕作烟聞道遼西無闘戰時時醉向酒¶
家眠¶
　　　黃鶴樓¶
昔人巳乗白雲去此地空餘黃鶴樓黃鶴一去¶
不復返白雲千載空悠悠晴川歷歷漢陽樹春¶
草萋萋鸚鵡洲日暮鄕𨵿何處在烟波江上使¶
<pb:KR4h0009_SBCK_003-7a>¶
人愁¶
薛據¶
　　據爲人骨鯁有氣魄其文亦爾自傷不早¶
　逹因著古興詩云投珠恐見疑抱玉但垂¶
　　泣道在君不舉功成嘆何及怨憤頗深至¶
　　如寒風吹長林白日原上沒又孟冬時短¶
　　晷日盡西南天可謂曠代之佳句¶
　　　古興¶
日中望仙闕軒盖揚飛塵鳴珮&KR0004;罷朝自言皆¶
近臣光華滿道路意氣安可親歸來宴高堂廣¶
<pb:KR4h0009_SBCK_003-7b>¶
筵羅八珎㒒妾盡綺紈歌舞夜逹晨四時固相¶
代誰能分要津巳看覆前車未見易後輪丈夫¶
須兼濟豈能樂一身君今皆得志肯顧憔悴人¶
　　　&KR0004;去郡齋書情¶
肅徒辭汝頴懷古獨悽然尚想文王化猶思巢¶
父賢時移多讒巧大道竟誰傳况見疾風起悠¶
悠旌斾懸征鴻無返翼歸流不停川巳經霜雪¶
下仍騐松柏堅廻首望城邑迢迢間雲烟志士¶
不傷物小人皆自妍感時惟責巳在道非怨天¶
從此適樂土東歸得幾年¶
<pb:KR4h0009_SBCK_003-8a>¶
　　　落第後口號¶
十五能文西入秦三十無家作路人時命不將¶
明主合布衣空惹洛陽塵¶
　　　題丹陽陶司馬㕔¶
高鑒清洞徹儒風人進難詔書增寵命才子益¶
能官門帶山光晩城臨江水寒唯余好文客時¶
得詠幽蘭¶
　　　冬夜寓居&KR0009;儲太祝¶
自爲洛陽客夫子吾知音愛義能下士時人無¶
此心柰何離居夜巢鳥飛空林愁坐至月上復¶
<pb:KR4h0009_SBCK_003-8b>¶
聞南隣砧¶
　　　懷哉行¶
明時無廢人廣厦無棄材良工不我顧有用寧¶
自媒懷䇿望君門歲晏空遲廻秦城多車馬日¶
夕飛塵埃伐鼓千門啓鳴珂𩀱闕來我聞雷雨¶
施天澤罔不該何意斯人徒棄之如死&KR0069;主好¶
臣必効時禁權必開俗流實驕矜得志輕草萊¶
文王頼多士漢帝資羣材一言並拜將片善成¶
居台夫君何不遇爲泣黃金臺¶
　　　泊震澤口¶
<pb:KR4h0009_SBCK_003-9a>¶
日落草木隂舟徙泊江汜蒼茫萬象開合沓聞¶
風水洄㳂值漁翁&KR0772;窱逢樵子雲開天宇静月¶
明照萬里早雁湖上飛晨鐘海邊起獨坐嗟逺¶
遊登㟁望孤洲零落星欲盡朣朦氣漸収行蔵¶
空自秉智識仍未周伍胥旣伏劍范蠡亦乗流¶
歌竟鼔楫去三江多客愁¶
　　　西陵口觀海¶
長江漫湯湯近海勢彌廣在昔坯混凝融爲百¶
川泱地形失端倪天色滉洸瀁東南際萬里極¶
目逺無象山影乍浮沉潮波忽來往孤㠶或不¶
<pb:KR4h0009_SBCK_003-9b>¶
見棹歌猶嚮像日暮長風起客心空振蕩浦口¶
霞未収潭心月&KR0004;上林嶼幾邅廻亭臯時偃仰¶
歲晏訪蓬&KR0801;眞遊非外&KR0324;¶
　　　登秦望山¶
南登秦望山目極大海空朝陽半蕩𣻌晃朗天¶
水紅溪壑爭噴薄江湖逓交通而多漁啇客不¶
悟歲月窮振緡迎早潮弭棹&KR0049;逺風予本萍泛¶
者乗流任西東茫茫天際㠶栖泊何時同將㝷¶
㑹稽迹從此訪任公¶
　　　出青門往南山下别業¶
<pb:KR4h0009_SBCK_003-10a>¶
舊居在南山夙駕自城闕榛莽相蔽虧去爾漸¶
超忽散漫餘雪晴蒼茫季冬月寒風吹長林白¶
日原上没懷抱曠莫伸相知阻胡越弱年好棲¶
隱錬藥在嵓窟及此離垢氛興來亦因物末路¶
期赤松斯言庻不伐¶
　綦毋潜¶
　　潜詩屹崒峭蒨足佳句善冩方外之情至¶
　　如松覆山殿冷不可多得又塔影挂清漢¶
　　鐘聲和白雲歷代未有荆南分野數百年¶
　　來獨秀斯人¶
<pb:KR4h0009_SBCK_003-10b>¶
　　　春泛若耶¶
幽意無斷絶此去隨所偶晩風吹行舟花路入¶
溪口際夜轉西壑隔山望南斗潭烟飛溶溶林¶
風低向後生事且瀰漫願爲持竿叟¶
　　　題招隱寺絢公房¶
開士度人乆空山花霧深徒知燕坐處不見有¶
爲心蘭若門對壑田家路隔林還言澄法性歸¶
去比黃金¶
　　　題鶴林寺¶
道門隱形勝向背臨層霄松覆山殿冷花藏溪¶
<pb:KR4h0009_SBCK_003-11a>¶
路遥珊珊寳幡挂熖熖明燈燒遲日半空谷春¶
風連上潮少慿水木興蹔添身心調願謝携手¶
客兹山禪誦饒¶
　　　題靈隱寺山頂院¶
招提此山頂下界不相聞塔影挂清漢鐘聲和¶
白雲觀空靜室掩行道衆香焚且駐西來駕人¶
天日未曛¶
　　　送儲十二還莊城¶
西坂何繚繞青林問子家天寒噪野雀日晩度¶
城鴉寂歷道𠊓樹曈曨原上霞兹情不可&KR0003;長¶
<pb:KR4h0009_SBCK_003-11b>¶
恨隱淪賖¶
　　　若耶溪逢孔九¶
相逢此溪曲勝託在烟霞潭影竹裏動嵓隂&KR0585;¶
際斜人言上皇代犬吠武陵家借問淹留日春¶
風滿若耶¶
　孟浩然¶
　　余嘗謂襧衡不遇趙壹無祿其過在人也¶
　　及觀襄陽孟浩然罄折謙退才名日高天¶
　　下籍臺竟淪落明代終於布衣悲夫浩然¶
　　詩文彩䒠茸經緯綿宻半遵雅調全削凡¶
<pb:KR4h0009_SBCK_003-12a>¶
　　體至如衆山遥對酒孤嶼共題詩無論興¶
　　象兼復故實又氣蒸雲夢澤波動岳陽城¶
　　亦爲高唱¶
　　　過景空寺故融公蘭若¶
池上青蓮宇林間白馬泉故人成異物過憇獨¶
澘然旣禮新墳塔還㝷舊石筵平生竹如意猶¶
挂草堂前¶
　　　過上人蘭若¶
山頭禪室挂僧衣䆫外無人越鳥飛黃昏半在¶
下山路却聽松聲聮翠微¶
<pb:KR4h0009_SBCK_003-12b>¶
　　　裴司戸貟司士見荅¶
府僚能枉駕家醖復新&KR0271;落日池上酌清風松¶
下來㕑人具雞&KR0112;稚子摘楊梅誰道山翁醉猶¶
能&KR0016;馬回¶
　　　九日懷襄陽¶
去國佀如昨倐焉經杪秋峴山望不見風景令¶
人愁誰採籬下菊應閑池上樓宜城多美酒歸¶
與葛強遊¶
　　　歸故園作¶
北闕休上書南山歸弊廬不才明主弃多病故¶
<pb:KR4h0009_SBCK_003-13a>¶
人踈白髮催年老青陽逼歲除永懷愁不寐松¶
月夜牎虚¶
　　　夜歸鹿門歌¶
山寺鳴鐘晝巳昏魚梁渡頭争渡喧人隨沙路¶
向江村予亦乗舟歸鹿門鹿門月照烟中樹忽¶
到龐公棲隱處嵓扉松徑長寂寥唯有幽人夜¶
來去¶
　崔國輔¶
　　國輔詩婉孌清楚深冝諷味樂府數章古¶
　　人不及也¶
<pb:KR4h0009_SBCK_003-13b>¶
　　　雜詩¶
逢着平樂兒論交鞍馬前興酣一斗酒恰用十¶
千錢後余在𨵿内作事多迍邅何肯相救援徒¶
聞寳劍篇¶
　　　石頭瀬作¶
悵矣秋風時余臨石頭瀨日高見超逺望盡此¶
州内羽山數㸃青海㟁雜光碎離離樹木少漭¶
漭波潮大日暮千里㠶南飛落天外須&KR0119;遂入¶
夜楚色有微藹㝷逺迹巳窮遺榮事多昧一身¶
猶未理安得濟時代且泛朝夕潮荷衣蕙爲帶¶
<pb:KR4h0009_SBCK_003-14a>¶
　　　魏宫詞¶
朝日㸃紅粧擬上銅雀臺𦘕眉猶未竟魏帝使¶
人催¶
　　　怨詞¶
妾有羅衣裳秦王在時作爲舞春風多秋來不¶
堪着¶
　　　少年行¶
遺却珊瑚鞭白馬驕不行章臺折楊栁春日路¶
𠊓情¶
　　　長信草¶
<pb:KR4h0009_SBCK_003-14b>¶
長信宫中草年年愁處生時侵珠履跡不使玉¶
堦行¶
　　　香風詞¶
洛陽梨花落如霰河陽桃葉生復齊坐怨玉樓¶
春欲盡紅綿粉絮裛粧啼¶
　　　對酒吟¶
行行日將夕&KR0189;村古塚無人迹朦朧荆&KR0068;一鳥¶
吟屢勸提壺酤酒喫古人不逹酒不足遺恨精¶
靈傳此曲&KR0009;言丗上諸少年平生且盡杯中綠¶
　　　漂母㟁¶
<pb:KR4h0009_SBCK_003-15a>¶
泗水入淮處南邊古㟁存秦時有漂母於此見¶
王孫王孫&KR0004;未遇&KR0009;食何多論後爲淮隂侯誓¶
欲荅母恩事迹貴在此空傷千載魂茫茫水中¶
渚上有一孤墩遥望不可到蒼蒼霧樹昏幾年¶
崩塜色暮日落波㾗古地多陻阨時哉不敢言¶
向夕淚沾裳只宿蘆洲村¶
　　　湖南曲¶
湖南送君去湖北送君歸湖裏鴛鴦鳥𩀱𩀱他¶
自飛¶
　　　秦中感興&KR0009;遠上人¶
<pb:KR4h0009_SBCK_003-15b>¶
一丘常欲卧三徑苦無資北上非吾願東林懷¶
我師黃金燃桂盡壯志逐年衰日夕凉風至■¶
蟬但益悲¶
　　　夜度湘江¶
客行貪利渉夜裏渡湘川露氣聞芳杜歌聲識¶
採蓮㮄人&KR0300;㟁火漁子宿潭烟行侶遥相問涔¶
陽何處邊¶
　　　渡浙江問舟中人¶
潮落江平未有風扁舟共濟與君同時時引領¶
望天末何處青山是越中¶
<pb:KR4h0009_SBCK_003-16a>¶
　儲光羲¶
　　儲公詩格高調逸趣逺情深削盡常言挾¶
　　風雅之迹浩然之氣述華清宫詩云山&KR0271;¶
　　鴻濛色天轉招揺星又遊茅山詩云小門¶
　　入松柏天路㴠虚空此例數百句已略見¶
　　荆揚集不復廣引璠嘗覩公正論十五卷¶
　　九經外義䟽二十卷言博理當實可謂經¶
　　國之大才¶
　　　雜詩二章¶
秋氣肅天地太行高崔嵬猿狖清夜吟其聲一¶
<pb:KR4h0009_SBCK_003-16b>¶
何哀寂寞掩圭蓽夢寐遊蓬萊琪樹逺亭亭玉¶
堂雲中&KR0271;洪崕吹簫筦素女飄颻來雨師旣先¶
後道路無纎埃鄙哉楚襄王獨如雲陽臺¶
　　　其二¶
渾胚本無象末路多是非逹士志寥廓所在能¶
&KR0111;機耕鑿時未至還山&KR0147;採薇虎豹對我蹲鸑¶
鷟𠊓我飛仙人空中來謂我勿復歸格擇爲君¶
駕雲霓爲君衣西近崑崙墟可與丗人違¶
　　　効古二章¶
晨登凉風臺暮走邯鄲道矅靈何赫烈四野無¶
<pb:KR4h0009_SBCK_003-17a>¶
青草大軍北集燕天子西居鎬婦人役州縣丁¶
男事征討老㓜相别離泣哭無昏早稼穡旣殄¶
絶川澤復枯槁曠哉逺此憂㝠㝠啇山皓¶
　　　其二¶
東風吹大河河水如倒流河洲塵沙起有若黃¶
雲浮頳霞燒廣澤洪曜赫高丘野老泣相逢無¶
地可䕃休翰林有客&KR0056;獨&KR0018;蒼生憂中夜起躑¶
躅思欲獻厥謀君門峻且深踠足空夷猶¶
　　　猛虎詞¶
寒亦不憂雪飢亦不食人人肉豈不甘所惡傷¶
<pb:KR4h0009_SBCK_003-17b>¶
明神太室爲我宅孟門爲我鄰百獸爲我膳五¶
龍爲我賔&KR0456;馬一何威浮江亦以仁綵章耀朝¶
日牙爪雄武臣高雲逐氣浮厚地隨聲震君能¶
賈餘勇日夕長相親¶
　　　射雉詞¶
&KR2353;暄理新翳迎春射鳴雉原田遥一色臯陸曠¶
千里逺聞咿喔聲時見𩀱飛起蒙䍥踈蒿下毰¶
毸深麥裏顧敵仍&KR0111;生争雄方决死仁心貴勇¶
義豈復能傷此超遥下故墟迢逓回高&KR0100;丈夫¶
昔何苦取𥬇歡妻子¶
<pb:KR4h0009_SBCK_003-18a>¶
　　　採蓮詞¶
淺渚荇花繁深塘茭葉踈獨往方自得耻邀淇¶
上姝廣江無術阡大澤絶方隅浪中海童語林¶
下鮫人居春雁時隱舟新萍復滿湖采采乗日¶
暮不思賢與愚¶
　　　牧童詞¶
不言牧田遠不道牧陂深所念牛馴擾不亂牧¶
童心圎笠覆我首長簑披我&KR0109;方將憂暑雨亦¶
以惧寒隂大牛隱層坂小牛穿近林同顔相鼔¶
舞觸物成謳吟取樂須&KR0119;間寧問聲與音¶
<pb:KR4h0009_SBCK_003-18b>¶
　　　田家事¶
蒲葉日已長杏花日巳滋老農要看此貴不違¶
天時迎晨起飯牛𩀱駕耕東菑蚯蚓土中出田¶
烏隨我飛羣合亂啄噪嗷嗷如道飢我心多惻¶
隱顧此兩傷悲撥食與田烏日暮空筐歸親戚¶
更相𥬇我心終不移¶
　　　&KR0009;孫山人¶
新林二月孤舟還水滿清江花滿山借問故園¶
隱君子時時來去在人間¶
　　　詶綦毋校書夢遊耶溪見贈之作¶
<pb:KR4h0009_SBCK_003-19a>¶
校文在仙掖毎有滄洲心况以北窓下夢遊清¶
溪隂春看湖口漫夜入廻塘深往往䌫垂葛出¶
舟望前林山人松下飯釣客蘆中吟水隱何足¶
貴勝遊在幽㝷歷兹山水間冷然若鳴琴申章¶
謝來意愧莫詶知音¶
　　　使過彈筝峽作¶
鳥雀知天雪羣飛復羣鳴原田無遺粟日暮滿¶
空城逹士憂丗務鄙夫念王程晨過彈筝峽馬¶
足凌兢行𩀱璧隱靈曜莫能知晦明皚皚堅氷¶
白漫漫隂雲平始信故人言苦節不可貞¶
<pb:KR4h0009_SBCK_003-19b>¶
　王昌齡¶
　昌齡以還四百年内曹劉陸謝風骨頓盡¶
　頃有太原王昌齡魯國儲光羲頗從厥遊¶
　　且兩賢氣同體别而王稍聲峻至如明堂¶
　坐天子月朔朝諸侯清樂動千門皇風&KR0013;¶
　　九州慶雲從東來泱漭抱日流又雲起太¶
　華山雲山相明㓕東峰始含景了了見松¶
　雪又櫧柟無冬春柯葉連峰稠隂壁下蒼¶
　黒烟含清江樓疊沙積爲崗崩剝雨露幽¶
　　石脉盡橫亘潜潭何時流又京門望西岳¶
<pb:KR4h0009_SBCK_003-20a>¶
　　百里見郊樹飛雨祠上來靄然𨵿中暮又¶
　　奸雄乃得志遂使羣心揺赤風蕩中原烈¶
　　火無遺巢一人計不用萬里空蕭條又百¶
　　泉勢相蕩巨石皆却立昏爲鮫龍窟時見¶
　　雲雨入又去時三十萬獨自還長安不信¶
　　沙場苦君看刀箭瘢又蘆荻寒蒼江石頭¶
　　岸邊飮又長亭酒未醒千里風動地天仗¶
　　森森練雪擬身&KR0016;駿馬白鷹臂斯並驚耳¶
　　駭目今略舉其數十句則中興高作可知¶
　　矣余常覩王公長平伏寃又吊枳道賦仁¶
<pb:KR4h0009_SBCK_003-20b>¶
　　有餘也柰何晩節不矜細行&KR0618;議沸騰垂¶
　　歷遐&KR0189;使知音者嘆惜¶
　　　詠史¶
荷畚至洛陽杖䇿遊北門天下盡兵甲豺狼滿¶
中原明夷方遘患顧我徒崩奔自慚菲薄才誤¶
蒙國士恩位重任亦重時危志彌敦西北未及¶
終東南不可吞進則耻保躬退乃爲觸藩嘆惜¶
嵩山老而後知其尊¶
　　　觀江淮名山圖¶
刻意吟雲山尤愛丹青妙稜層列林巒微茫出¶
<pb:KR4h0009_SBCK_003-21a>¶
海嶠而我高其人揮毫發幽𦕈持此尺寸圖益¶
展千里眺淡掃霏素烟濃抺映殘照方溯江漢¶
流忽見淮海徼湘纍謾興哀英皇復誰吊遐蹤¶
旣云㓕獨往豈殊調感對懷拂衣胡寧事漁釣¶
安期始遺舄千古謝榮曜投迹庶可齊凔浪有¶
孤棹¶
　　　香積寺禮拜萬廻平等二聖僧塔¶
眞無御北來昔有乗花歸如彼𩀱塔内孰能知¶
是非愚也駭蒼生聖哉爲帝師當爲時丗出不¶
由天地資萬廻至此方平等性無違今我一禮¶
<pb:KR4h0009_SBCK_003-21b>¶
心億刼同不移肅肅松柏下諸天來有時¶
　　　齋心¶
女蘿覆石壁溪水幽蒙籠紫葛蔓黃花姢姢寒¶
露中朝飲花上露夜臥松下風雲英化爲水光¶
彩與我同日月蕩精魄寥寥天府空¶
　　　緱氏尉沈興宋置酒南溪留贈¶
林色與溪古深篁引幽翠山樽在漁舟棹月情¶
巳醉如窮清源口壑絶人境異春泉滴空崕萌¶
草圻隂地乆之風榛寂逺聞樵聲至海雁時獨¶
飛永然滄州意古時青冥客㓕迹淪一尉吾子¶
<pb:KR4h0009_SBCK_003-22a>¶
躊躇心豈其紛埃事緱岑信所尅濟北余乃遂¶
齊物意巳㑹息肩理猶未卷舒形性表脫略賢¶
哲議乗月期角巾飯僧嵩陽寺¶
　　　江山聞笛¶
橫笛怨江月扁舟何處㝷聲長楚山外曲遶胡¶
𨵿深相去萬餘里遥傳此夜心寥寥浦溆寒響¶
盡惟幽林不知誰家子復奏邯鄲音水客皆擁¶
棹空霜遂盈&KR0109;羸馬望北走遷人悲越吟何當¶
邊草白旌節隴城隂¶
　　　東京府縣諸公與綦毋潜李頎相送至¶
<pb:KR4h0009_SBCK_003-22b>¶
　　　白馬寺宿¶
鞍馬上東門徘徊入孤舟賢豪相追送即棹千¶
里流赤峰落日在空波微烟收宦薄忘機括醉¶
來却淹留月明見古寺林木登高樓南風開長¶
廓夏夜如凉秋江月照吳縣西歸夢中遊¶
　　　趙十四見㝷¶
客來舒長簟開閣延凉風但見無絃琴共君盡¶
樽中晩來常讀易頃者欲還嵩丗事何須道黃¶
精且養蒙嵇康殊寡識張翰獨知終忽憶鱸魚¶
鱠扁舟往江東¶
<pb:KR4h0009_SBCK_003-23a>¶
　　　少年行¶
西陵俠少年客過短長亭青槐夾兩路白馬如¶
流星聞有羽書急單于㓂井陘氣高輕赴難誰¶
顧燕山銘¶
　　　聽人流水調子¶
孤舟微月對楓林分付鳴筝與客心嶺色千重¶
萬重雨斷絃收與淚痕深¶
　　　長歌行¶
曠野饒悲風颼颼黃嵩草繫馬𠋣白揚誰知我¶
懷抱所是同懷者相逢盡衰老况登漢家陵南¶
<pb:KR4h0009_SBCK_003-23b>¶
望長安道下有枯樹根上有鼯䑕窠高皇子孫¶
盡千歲無人過寳玉頻發掘精靈其柰何人生¶
須逹命有酒且長歌¶
　　　城𠊓曲¶
秋風鳴桑條草白狐兎驕邯鄲飯來酒未消城¶
北原平掣皂鵰射殺空營兩騰虎廻身却月佩¶
弓弰¶
　　　塞下曲¶
飮馬度秋水水寒風似刀平沙日未沒黯黯見¶
臨洮當昔長城戰咸言意氣高黃塵是今古白¶
<pb:KR4h0009_SBCK_003-24a>¶
骨亂蓬蒿¶
　　　長信宫¶
奉箒平明秋殿&KR0271;蹔將團扇共徘徊玉顔不及¶
寒鴉色猶帶昭陽日影來¶
　　　鄭縣陶大公舘中贈馮六元二¶
儒有輕王侯脫略當丗務本家藍溪下非爲漁¶
弋故無才困躬耕且欲馳永路幽居與君近出¶
谷同所鶩昨日辭石門五年變秋露雲龍未相¶
感干謁亦巳屢子爲黃綬羈余忝蓬山顧京門¶
望西岳百里見郊樹飛雨祠上來靄然𨵿中暮¶
<pb:KR4h0009_SBCK_003-24b>¶
驅車鄭城𪧐秉燭論往素山月出華隂&KR0271;此河¶
渚霧清光比故人豁逹展心悟馮公尚戢翼元¶
子仍跼歩拂衣易爲高論迹難有趣張范善終¶
始吾等豈不慕罷酒當凉風屈伸備冥數¶
　　　從軍行¶
烽火城西百尺樓黃昏獨坐海風秋更吹橫笛¶
𨵿山月無那金閨萬里愁¶
　賀蘭進明¶
　　貟外好古博逹經藉滿腹其所著述一百¶
　　餘篇頗究天人之際又有古詩八十首大¶
<pb:KR4h0009_SBCK_003-25a>¶
　　體符于阮公又行路難五首並多新興¶
　　　古意二章¶
𥘿庭&KR0004;指鹿羣盜滿山東忤意皆誅死所言誰¶
肯忠武𨵿猶未啓兵入望夷宫爲祟非涇水人¶
君道自窮¶
　　　其二¶
崇蘭生澗底香氣滿幽林采采欲爲贈何人是¶
同心日暮徒盈抱徘徊幽思深&KR0099;然紉雜佩重¶
奏丘中琴(一作/盈把)¶
　　　行路難五首¶
<pb:KR4h0009_SBCK_003-25b>¶
君不見嵓下井百尺不及泉君不見山上苗數¶
寸凌雲烟人生相命亦如此何苦太息自憂煎¶
但願親友長含𥬇相逢莫乏杖頭錢寒夜邀歡¶
須秉燭豈不長思花栁年¶
　　　其二¶
君不見門中栁榮曜暫時蕭索乆君不見陌上¶
花狂風吹去落誰家隣家思婦見之嘆蓬首不¶
梳心歷亂盛年夫婿長别離歲暮相逢色凋換¶
　　　其三¶
君不見芳樹枝春花落盡蜂不窺君不見梁上¶
<pb:KR4h0009_SBCK_003-26a>¶
泥秋風始高燕不棲蕩子從軍事征戰蛾眉嬋¶
姢守空閨獨𪧐自然堪下淚况復時聞烏夜啼¶
　　　其四¶
君不見雲中月暫盈還復缺君不見林下風聲¶
逺意難窮親故平生或聚散歡娛未盡樽酒空¶
歎息青青陵上柏歲寒能有幾人同¶
　　　其五¶
君不見東流水一去無窮已君不見西郊雲日¶
夕空氛氲羣雁徘徊不能去一雁驚鳴復失羣¶
人生結交在終始莫以升沉中路分¶
<pb:KR4h0009_SBCK_003-26b>¶
¶
河嶽英靈集中¶
